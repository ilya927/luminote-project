Luminoute-ის შესახებ
Luminoute არის მუსიკალური ვებ-საიტი, განკუთვნილი ალბომებისა და სიმღერების მოსასმენად. სიმღერები ჯგუფდება ალბომების მიხედვით, სადაც ჩანს ალბომის გარეკანი, დასახელებები, მომღერლები და სიმღერების ხანგრძლივობა.

საიტზე არის პლეერი, რომელიც უზრუნველყოფს დაკვრას, პაუზას, სიმღერებს შორის გადართვას და წინა სიმღერაზე დაბრუნებას. ასევე შესაძლებელია საკუთარი სიმღერების ატვირთვა მოსასმენად. სიმღერები სრულდება თანმიმდევრულად, ბოლოს ჩართვის შემდეგ კი დაკვრა ციკლურად უბრუნდება პირველ სიმღერას. არის სიმღერების ძებნის ფუნქცია დასახელების მიხედვით.

პროექტში გამოიყენება შემდეგი ტექნოლოგიები:

Flask  -   საიტის მარშრუტებისა და ლოგიკის მართვისთვის,

SQL  -   მომხმარებლების და სიმღერების მონაცემების შესანახად,

CSS  -   ვიზუალური დიზაინისა და ადაპტირებადი ინტერფეისისათვის,

JavaScript  -  პლეერისა და ძებნის ფუნქციონალის რეალიზაციისთვის.

საიტზე შესვლისას მომხმარებელს ეშვება რეგისტრაციის და შესვლის გვერდები. წარმატებული ავტორიზაციის შემდეგ იხსნება მთავარი გვერდი, სადაც შესაძლებელია ალბომის არჩევა მოსასმენად ან გადართვა მომღერლის გვერდზე.

მარცხენა მხარეს მდებარეობს გვერდითი მენიუ (საიდბარი), საიდანაც შეიძლება:

საკუთარი სიმღერების ატვირთვა და მოსმენა,

ბიბლიოთეკის გახსნა,

ყველა მომღერლის სიის ნახვა,

საიტის შესახებ ინფორმაციის ნახვა.

ალბომის გვერდზე მოცემულია ალბომის ყველა სიმღერა მოსასმენად. ზევით არის ალბომის აღწერა და მომღერლის სახელი. მომღერლის სახელზე დაჭერით ხდება გადართვა მომღერლის გვერდზე.

მომღერლის გვერდზე წარმოდგენილია მისი ფოტო, 5 ყველაზე პოპულარული სიმღერა და 4 ალბომი. ქვემოთ განთავსებულია მისი ოფიციალური აკაუნტები YouTube-ზე, X-ზე (Twitter) და Instagram-ზე.

სიმღერების ატვირთვის გვერდზე არის ღილაკი ახალი სიმღერის დასამატებლად. დამატების შემდეგ სიმღერა ჩნდება სიაში, სადაც სიმღერის მარცხენა მხარეს არის ფუნქციები — სიმღერის წაშლა, დასახელების შეცვლა ან აუდიოს შეცვლა.
